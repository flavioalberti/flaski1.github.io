---
title: "Report di un indicente da valanga"
excerpt: "Il mio punto di vista sull'incidente da valanga dello scorso 5 Aprile in val Roia"
header: 
  image: "https://hub-cdn.thron.com/delivery/public/image/hub/climbing-up/a8yszh/std/1600x400/header.jpg?scalemode=manual&cropmode=pixel&adjustcrop=extend&cropx=0&cropy=1800&cropw=4000&croph=1250"
  teaser: "https://hub-cdn.thron.com/delivery/public/image/hub/climbing-up/a8yszh/std/800x400/header.jpg?scalemode=auto"
  header_description: ""
  caption: ""
categories:
  - posts
tags: 
 - avalanche
 - snow
---
Non è semplice descrivere in modo lucido gli eventi ed i fatti quando si è coinvolti in un incidente da valanga. Anche se l'ho vissuto solo come spettatore (fortunatamente), e non ho partecipato direttamente alle operazioni di autosoccorso, le emozioni sono state forti e mantenere la calma e lucidità non è per nulla semplice.
Il fatto è accaduto lo scorso 5 Aprile, durante una tappa della Fiscehr Transalp. Le condizioni niveo erano critiche, lo sapevamo, il giorno prima una abbondate nevicata aveva lasciato in zona da 30-40 cm di neve fresca che poggiava su uno strato di neve vecchia e consolidata. Giustamente il rischio valanghe era alto (grado 3) nella zona di confine, e addirittura grado 4 oltre il limite del bosco in Vallunga.
Per quel giorno il nostro programma era ben diverso, dovevamo percorrere tutta la Val lunga e risalire il ghiacciaio della Palla Bianca per scendere al Vernaghutte, ma il rischio era troppo elevato, quindi le guide hanno giustamente pensato di cambiare gita e sposstarci in val Roja dove il grado era leggermente inferiore (3), ma ugualmente alto. C'era molta neve, durante la salita abbiamo preso tutte le precauzioni del caso, cercando di mantenere le giuste distanze di sicurezza, per evitare di sovraccaricare i pendii. La giornata era comunque spettacolare, leggermente velata, ma con poco vento.
L'incidente si è presentato in fase di discesa, pur mantenendo tutte le precauzioni del caso, un pezzo pendio si è staccato ed ha trascianto a valle Tomas, uno dei partecipanti della Transalp. Tomas era la terza persona che sciava quel pendio, prima di lui erano passate le due guide, sciando uno alla volta ed effettuando la traccia una affianco all'altra.
Purtroppo, quando Tomas ha iniziato a sciare l'ultimo pendio, appena sotto il cambio di pendenza, un lastrone di neve polverosa si è aperto dietro i sui sci e lo ha trascianato a valle. Noi eravamo fermi, sopra ad un dosso che assistavamo alla scena, aspettando il nostro turno per scendere. Ho visto Tomas essere trascianto a valle, ma dopo un po' è scomparso dalla mia visuale. Tomas ha riferito che si è visto trasciare dalla valanga e ha cercato di restare a galla il più possibile, ma verso la fine, la sua corsa è terminata e una seconda ondata di neve lo ha travolto nuovamente e ricoperto completamente. A valle c'erano le guide e altri 4 membri del team, che non lo hanno mai perso di vista e sono riusciti a localizzarlo e ad intervenire subito appena la vanaga si è arrestata. 
Restare sepolti dal una valanga non è per nulla una esperinza da provare, Tomas non aveva alcuna sacca d'aria, e respirava a fatica. Le guide e gli altri sono riusciti a liberargli le viee aeree in circa 2 minuti, se avesso impiegato più tempo, sicuramente l'epilogo sarebbe differente. Tomas non ha fortunatamente riportato alcun trauma o lesione, solo tanta paura in quei due minuti in cui si è ritrovato completamente sepolto ed immobilizzato sotto la neve e con difficoltà a respirare...
Da questo incidente provo a trarne delle conclusioni, per capire gli errori commessi e le azioni corrette che sono state compiute. Partendo dagli errori, posso dire che la traccia di discesa e quel singolo pendio sono stati valutati in modo errato. Si trattava di un pendio troppo ripido ed ampio per il grado di pericolo riportato sul bollettino. Si poteva seguire in discesa, la stessa traccia di salita, ma per sciare su pendii non tracciati è stata scelta una traccia più diretta che ripida.
Le cose positive, nonostante l'incidente sono molte. Alla fine nessuno si è fatto male, e viste le dimensioni della valanga, il finale poteva essere molto più tragico. Innanzi tutto, le misure di sicurezza adottate sia in salita che in discesa, hanno notevolmente ridotto il rischio e minimizzato il danno. Siamo saliti rispettando le distanze e scesi sempre uno alla volta, sotto il controllo visivo delle guide. Sciando uno alla volta si riduce il numero di travolti in caso di incidente, e questo significa avere ampie possibilità di trarre in salvo il travolto. Se per errore ci fossero state 2 o 3 persone contemporaneamente su quel pendio, sarebbe stata una rtagedia, perchè il tempo per estrarre tutte le persone sarebbe stato molto più alto con conseguenze fatali.
L'altro aspetto fondamentale è stato quello di mantenere sempre il contatto visivo con chi stava sciando il pendio, questo ha permesso di focalizzare le ricerche in un'area molto più limitata... in soli due minuti sono riusciti a localizzarlo e dissepperlirlo.
Il resto del gruppo, non è intervenuto nella fase di ricerca, il leader delle operazioni non ha richiesto il nostro intervento, ed il numero di soccorritori era sufficente per il recupero del sepolto. C'era il rischio che scendendo a valle, andassimo a muovere altre zone del pendio e a compromettere la sicurezza di chi stava operando, oltre ad aggravare la situazione di Thomas.
Per concludere, nonostante l'errore a mio parere è stato fatto un buon lavoro, bisogna sempre programmare la gita in modo tale da non essere mai coinvolti in un incidente, ma il rischio zero in montagna putroppo non esiste, quindi l'importante è gestire l'escursione con attenzione in modo tale da mantenere il grado di rischio il più basso e gestibile possibile.

{% include thronplayer.html contentId="stubai" divId="gallery2" padding="75%" pkey="a8yszh" clientId="hub"%}

A puro scopo informativo, è interessante vedere le cause tecniche di distacco della valanga, dall'immagine sottostante, si può notare il dosso presente nel pendio in prossimità del cambio di pendenza. Questo era completamente nascosto dallo strato superficiale dell'ultima nevicata e gli spessori di neve fresca sono molto differenti tra la szione sinistra rispetto a quella destra. Quel punto era sicuramente un zona di tensione, molto critica, e le prime tre traccie di discesa sono andate a sollecitare proprio quella zona, fin tanto che non si è rotta.
